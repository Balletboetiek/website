# Kleuter Ballet (K1)
Voor de aller jongste kinderen van de Balletboetiek (groep 1 en 2 van de basisschool) zijn er de Kleuterlessen. Tijdens de Kleuterlessen worden de kinderen wegwijs gemaakt met de verschillende manier van voortbewegen en leren zij de basis principes van een balletles. Er wordt gebruik gemaakt van diverse soorten muziek (van kinderliedjes tot klassiek). Fantasie en inbeeldingen maken van de dansoefeningen een beleving. De Kleuterlessen duren 3 kwartier. Aan het eind van het schooljaar ontvangen de oudste kleuters een Dans Diploma waarmee zij mogen doorstromen naar het Kinderballet.
---	
# Kinder Ballet (K2 t/m K5)
Voor kinderen vanaf 6 jaar (groep 3 basisschool) is er bij de Balletboetiek het Kinderballet. Tijdens de Kinderballetlessen van een uur per week worden verschillende manier van bewegen uitgediept en wordt er gewerkt aan houding en coördinatie. Kinderen leren de eerste beginselen van de Klassieke ballettechniek. Dit wordt op speelse wijze gebracht en aangepast aan de leeftijd, de fysieke ontwikkeling en de beleving van de kinderen. Door het gebruik van verschillende stijlen muziek en improvisatie oefeningen kunnen de kinderen ook hun eigen creativiteit ontwikkelen. Na ongeveer 4 jaar sluiten de kinderen van K5 het Kinderballet af met een Diploma en stromen zij door naar het eerste niveau Klassiek ballet.
---
# Klassiek Ballet (B1 t/m B10)
Het Klassieke ballet is de basis voor alle andere theaterdansvormen. Vanaf 10 jaar ( B1) bestaan de balletlessen uit een technisch gedeelte aan de barre en een dansant gedeelte "au milieu". Dit bestaat o.a. uit ballans oefeningen, sprong en draai technieken en verplaatsende passen. Er wordt ook gewerkt aan kracht en lenigheid. Door de geleerde technieken toe te passen in een dansante combinatie ervaren de leerlingen ook hun eigen kunnen en gevoel voor expressie. Vanuit B1 kunnen leerlingen doorgroeien tot en met B10 eventueel aangevuld met spitzentechniek.
---
# Klassiek Ballet Basis les 18+
Altijd al Klassiek ballet willen leren? Maar is het er nooit van gekomen? Heeft u geen ervaring met dansen? Dan is dit de kans! Deze les is voor iedereen die graag de basis willen leren, maar ook zeer geschikt voor leerlingen die naast hun eigen les de basis willen oppoetsen.

In deze les wordt er kennis gemaakt met de basis van de klassieke ballettechniek.
Technische oefeningen aan de barre en grondoefeningen worden afgewisseld met dansante combinaties waarin het dansante gevoel en het dansplezier naar voren komt. Ook wordt er veel aandacht besteed aan de juiste lichaamshouding.
---
# Spitzen Lessen
![Dames op spitzen](resources/image/1461107_750698151664829_2383227879536387018_n.jpg)
Het dansen op spitzen is zowel technisch als gevoelsmatig de ultieme uitdaging voor de danseres en geeft het "echte klassieke ballet" gevoel. De slagroom op de taart zou ik zeggen. Leerlingen uit de hogere niveaus kunnen, in overleg, aansluitend op hun normale les een kwartier Spitzen techniek volgen. Het volgen van de Spitzen lessen is in principe voor alle leerlingen mogelijk mits hun voeten zijn uitgegroeid, zij voldoende ballettechniek en kracht hebben ontwikkeld. De aanschaf van Spitzen gaat in overleg en is voor eigen rekening. Voor het extra spitzenkwartier wordt een extra bedrag van € 32,- bovenop het inschrijfgeld gerekend.
---
# Klassiek Ballet Volwassen
Deze groep volwassenen heeft minimaal 4 jaar balletervaring. mensen die graag willen blijven trainen, de basistechniek is vereist. . Er is veel aandacht voor de basistechniek, lichaamshouding en coördinatie. Doormiddel van dansante combinaties worden techniek, expressie en dansplezier samengevoegd.
Aansluitend op de les is het mogelijk een kwartier Spitzen les te volgen.
